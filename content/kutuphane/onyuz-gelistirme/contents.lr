_model: material
---
title: Önyüz Geliştirme
---
sort_key: 20
---
img_credit: Foto: <a href="https://unsplash.com/photos/ubIWo074QlU">NordWood Themes</a> -- <a href="https://unsplash.com/">Unsplash</a>
---
authors:

uyar
kaptan
baykal
---
summary:

Web sitelerinin ve mobil uygulamaların kullanıcının gördüğü kısımlarının
tasarlanması ve kodlanması.
---
body:

İnternetin yaygınlaşmaya başladığı yıllarda web sitelerinin hazırlanması
teknik bir iş olarak görülüyordu ve kodlama becerileri olan insanlar
tarafından yapılıyordu. Bu siteler amacı yerine getirmek için yeterli oluyor
ancak gerek görünüm gerekse kullanım kolaylığı açısından zayıf kalıyorlardı.
Sonraki yıllarda İnternetin giderek yaşamın her alanına yayılması ve
öneminin artması nedeniyle bu sorunları gidermek üzere web sitesi hazırlanması
projelerinde tasarımcılar da görev almaya başladılar. Ancak tasarımcıların
kodlama tarafında, kodlamacıların ise tasarım tarafında eksik olmaları
farklı becerileri olan bu iki grubun birlikte çalışmasını gerektirdi.
Tasarım ve kodlama işlerinin birbirine bağımlı olması geliştirme aşamasında
zorluklar yarattı. Son yıllarda mobil aygıtların devreye girmesi ve
pek çok uygulamanın aslında bir web sitesi üzerine kurulması sürecin
her iki yönüne hakim olabilen geliştiricilere olan talebi büyük oranda artırdı.
"Önyüz geliştirme" terimi bu amaçla tasarım ile kodlamayı, diğer bir deyişle
yaratıcılık ile teknik yetenekleri biraraya getiren bir alanı tanımlamak üzere
kullanılmaya başlandı. Ayrıca günümüzde kadınların en önlerde yer aldıkları
teknoloji alanlarından biri olarak dikkati çekiyor.

Bu atölyede bir web sitesinin -ya da benzer şekilde bir mobil uygulamanın-
önyüzünün, yani kullanıcının gördüğü yüzünün başından sonuna tasarımını ve
kodlamasını yapacağız. Bunu yaparken güncel standartları ve tavsiye edilen
yöntemleri izleyeceğiz. Birinci oturumda içerik düzenleme, ikinci oturumda
tasarım temellerini öğrendikten sonra üçüncü oturumda siteyi geniş bir bakış
açısıyla oluşturma, dördüncü oturumda da kullanıcı etkileşimi konularını
görecekler.

Tamamen açık kaynaklı, özgür yazılımlar kullanacağımız için katılımcılar
edindikleri becerileri atölye sonrasında uygulamaya devam edebilecekler.

Bu atölye kullanıcının görmediği kısımların, yani veri yönetimi, site
işlevlerinin yerine getirilmesi gibi kısımların yer alacağı
"arkayüz geliştirme" atölyemizle uyumlu bir içerikle hazırlandığı için
katılımcıların her iki atölyeye katılarak komple bir geliştirici perspektifi
kazanmalarına ya da iki atölyenin katılımcılarının biraraya gelmesiyle
ortak projeler üzerinde çalışacakları ayrı atölyeler düzenlenmesine
zemin hazırlayacak.
